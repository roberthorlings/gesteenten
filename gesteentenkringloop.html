<html>
<head>
    <link crossorigin="anonymous" rel="stylesheet" href="https://fonts.googleapis.com/css?family=Poppins%3A400%2C700%7CLato%3A400%2C700%2C400italic%2C700italic%7CInconsolata%3A400%2C700&amp;subset=latin%2Clatin-ext" media="all" />
    <link rel="stylesheet" href="scripts/style.css" type="text/css" />

    <title>Gesteentenkringloop - Gesteenten</title>
</head>
<body>
<h1>Gesteenten</h1>

<nav>
    <a href="inleiding.html">Inleiding</a> /
    <a class="current" href="gesteentenkringloop.html">Gesteentenkringloop</a> /
    <a href="stollingsgesteenten.html">Stollingsgesteenten</a> /
    <a href="afzettingsgesteenten.html">Afzettingsgesteenten</a> /
    <a href="metamorfe_gesteenten.html">Metamorfe gesteenten</a>
</nav>
<main>
    <article>
    <h2>De ontstaansgeschiedenis &amp; de gesteentenkringloop</h2>

De vorming van gesteenten is onderdeel van een <a class="show-image" href="#" onClick="gesteenten.showImage('cyclus'); return false;">cyclus</a>.  Als beginpunt kiezen we het <a class="show-explanation" href="#" onClick="gesteenten.showExplanation('magma*'); return false;">magma*</a>. Dit vloeibare gesteente bevindt zich in de mantel van de aarde of in <a class="show-image" href="#" onClick="gesteenten.showImage('magmakamers'); return false;">magmakamers</a> onder vulkanen.  Als magma  afkoelt, worden stollingsgesteenten gevormd, zoals <a class="show-image" href="#" onClick="gesteenten.showImage('deze'); return false;">deze</a> graniet, een van de bekendste stollings- of dieptegesteenten.
<p>       Stollingsgesteenten kunnen door tektonische bewegingen en daarop volgende erosie, aan het aardoppervlak komen te liggen. Aan het oppervlak staan gesteenten  bloot aan <a class="show-image" href="#" onClick="gesteenten.showImage('verwering'); return false;">verwering</a>* (o.a. biologische <a class="show-image" href="#" onClick="gesteenten.showImage('verwering'); return false;">verwering</a>, waarbij wortelzuren van op dit plaatje zichtbare schimmels en plantjes de gesteenten beetje bij beetje afbreken). Het gesteente zal daardoor <a class="show-image" href="#" onClick="gesteenten.showImage('uiteenvallen'); return false;">uiteenvallen</a> (let op de diepe uitgesleten groef) in brokken, schilfers en uiteindelijk korrels. Het verweerde materiaal wordt door water, wind en ijs afgevoerd en getransporteerd naar lager gelegen gebieden. De deeltjes worden daar op oevers, of de bodem van een meer of zee in sedimentaire lagen afgezet. Onder invloed van druk van telkens jongere sedimentlagen of een chemische reactie, vindt verkitting plaats, waardoor sedimentgesteenten worden gevormd, zoals <a class="show-image" href="#" onClick="gesteenten.showImage('zandsteen'); return false;">zandsteen</a>.
<p>      Als gesteenten tijdens gebergtevorming of door andere geologische processen, zoals een langdurige periode van sedimentatie in een gebied, worden onderworpen aan grote druk en hoge temperaturen, kunnen ze worden  omgevormd tot metamorfe gesteenten, zoals  <a class="show-image" href="#" onClick="gesteenten.showImage('gneis'); return false;">gneis</a>. Bij een verdere toename van druk en temperatuur, wordt het smeltpunt van gesteenten bereikt. Met de smelt van gesteenten is onze kringloop voltooid.

    <h3>Altijd <a class="show-image" href="#" onClick="gesteenten.showImage('deze'); return false;">deze</a>lfde kringloop?</h3>
    

    <p>      Zoals bij elke kringloop kunnen ook bij de gesteenten<a class="show-image" href="#" onClick="gesteenten.showImage('cyclus'); return false;">cyclus</a> bochten worden afgesneden en kan een proces zich een aantal malen herhalen. 
<p>       Een voorbeeld van die herhaling is het verschijnsel dat een sedimentgesteente wordt <a class="show-image" href="#" onClick="gesteenten.showImage('afgebroken'); return false;">afgebroken</a>, waarna de korrels en deeltjes vervolgens weer worden verkit of gecementeerd tot een nieuw sedimentgesteente.
<p>       Een voorbeeld van het overslaan van een fase in de kringloop, vormt het verschijnsel dat magmatische gesteenten de fase van afbraak en sedimentatie overslaan en <a class="show-image" href="#" onClick="gesteenten.showImage('direct'); return false;">direct</a> een metamorfose ondergaan. Dat gebeurt bijvoorbeeld als in de nabijheid van magmatische gesteenten een gloeiende plutoon in de aardkorst omhoog komt.

    <h3>De drie soorten</h3>

<p>      Het beeld van een kringloop als model voor de processen die bij gesteentenvorming- en afbraak plaats vinden, is niet volmaakt. Toch voldoet het beeld als introductie op de leerstof over de drie soorten gesteenten die we op aarde kunnen aantreffen;
<ul>
    <li>stollingsgesteenten
    <li>sedimentgesteenten
    <li>metamorfegesteenten
</ul>
    </article>
    <aside>
        <figure class="image">
            <img src="https://a8ctm1.files.wordpress.com/2019/06/39f29-4071c-052ef-71bb0-car.jpg?w=640"/>
            <figcaption>Onderschrift</figcaption>
        </figure>

        <div class="explanation">
            <h4>Term</h4>
            <p>
                Definition
            </p>
        </div>
    </aside>
</main>

<script src="https://code.jquery.com/jquery-3.4.1.slim.min.js" integrity="sha256-pasqAKBDmFT4eHoN2ndd6lN370kFiGUFyTiUHWhU7k8=" crossorigin="anonymous"></script>
<script src="scripts/gesteenten.js"></script>
<script src="scripts/texts.js"></script>
<script src="scripts/gesteentekringloop-references.js"></script>
</body>
</html>


